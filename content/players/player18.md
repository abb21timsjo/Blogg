---
id: 18
image: https://resources.premierleague.com/premierleague/photos/players/250x250/p37915.png
title: Hugo Lloris, målvakt, nummer 1 
description: World Cup Winner
---

### Hugo Lloris 
---
<br>Hugo Hadrien Dominique Lloris, född 26 december 1986 i Nice, är en fransk fotbollsmålvakt. Han spelar för Tottenham Hotspur i engelska Premier League. Han representerar även det franska landslaget, där han är förstemålvakt sedan 2008 och även lagkapten sedan 2012. Lloris har även spelat i Olympique Lyonnais innan han värvades till Tottenham Hotspur.<br><br>

# Klubbkarriär 
---
<br> Lloris började spela professionell fotboll i klubben OGC Nice. Han gjorde debut den 18 mars 2006 vid bara 19 års ålder mot Rennes och han släppte inte in några mål i 1–0-segern. Han spelade fyra matcher till den säsongen. Följande säsong spelade Lloris 37 matcher och höll nollan i 13 matcher i Ligue 1. Hans ansträngningar ledde till att flera stora europeiska klubbar kontaktade honom i hopp om ett kontrakt.<br>

Efter den stabila säsongen med OGC Nice, uppkom spekulationer om var Lloris skulle spela följande säsong. Han var främst kopplad till franska jättar som Olympique Lyonnais, som ville ha honom att ersätta den avgående Grégory Coupet, AC Milan, som ville att han skulle ersätta Dida och Tottenham Hotspur, som ville att Lloris skulle ersätta Paul Robinson. <br><br>

# Landslagskarriär 
---
<br>
Lloris gjorde sin A-landslagsdebut för Frankrike 2008 och har sedan dess varit lagets förstemålvakt. Han deltog både vid VM 2010 i Sydafrika och EM 2012 i Polen och Ukraina. Sedan vintern 2012 är han även fotbollslandslagets lagkapten. Han vann VM-guld med Frankrike i VM 2018 som lagets förstemålvakt och lagkapten.<br><br>
